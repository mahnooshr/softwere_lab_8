# بخش اول - پیاده سازی الگوی آداپتور
برای پیاده سازی الگوی `adapter` از نوع `Object Scope` آن استفاده می کنیم و با استفاده از واسپاری (`delegation`) قابلیت های کتابخانه ها را در کد استفاده می کنیم.

### انتخاب نوع آداپتور
دلیل استفاده از نوع `Object Scope` این بود که در روش `Class Scope` برای تغییر کتابخانه گراف، مجبور بودیم آداپتور را به گونه ای تغییر دهیم که از کلاس کتابخانه جدید ارث بری کند و این باعث می شد که آداپتور وابستگی بسیاری به کتابخانه پیدا کند ولی در روش `Object Scope` کافیست که یک ارجاع به شی کلاس کتابخانه داشته داشیم و برای تغییر کتابخانه کافیست شی جدیدی را به آداپتور پاس دهیم.

### نحوه پیاده سازی الگو
برای پیاده سازی این الگو ابتدا یک `interface` به نام `GraphAdapter` می سازیم که در آن متد هایی که کد اصلی برنامه با کمک آن با کتابخانه ارتباط می گیرد را تعریف کرده است. از جمله متد هایی که استفاده شده متد `getNeighbor(vertex)` می باشد که یک عدد به عنوان عدد راس گراف را می گیرد و در خروجی لیستی از رئوس مجاور این راس را در گراف پس می دهد. 

سپس برای کتابخانه `jung` یک پیاده سازی از `GraphAdapter`  به نام `JungGraphAdapter` انجام می دهیم که در آن از واسط کتابخانه های `jung` استفاده شده. 

در نهایت با حذف فیلد `SparseMultigraph` که نشان از وابستگی مستقیم کلاس های `BfsGraphTraverse` و `DfsGraphTraverse` به کتابخانه `jung` می باشد و اضافه کردن فیلد واسط `GraphAdapter` وابستگی پروژه را به کتابخانه حذف می کنیم.